---
description: Geriye Dönük Madencilik Ödülleri programına genel bakış.
---

# Geriye Dönük Madencilik Ödülleri

İlk token arzının **%5,0'i** (`50.309.197 $ethDYDX`), herhangi bir dYdX protokolünün, dYdX v3'te belirli alım satım eşiklerini tamamlayan geçmiş kullanıcılarına dağıtılmıştır. Amerika Birleşik Devletleri de dâhil olmak üzere $ethDYDX'e izin verilmeyen bir yargı alanında yer alan kullanıcılar bundan hariç tutulmuştur. Başlangıçta, ilk token arzının `%7,50'i` (`75.000.000 $ethDYDX`) herhangi bir dYdX protokolünün geçmiş kullanıcılarına ayrılmıştır ancak talep edilmeyen Geriye Dönük Madencilik Ödülleri, Dönem 0 sonunda topluluk hazinesine transfer edilmiştir.

**Hedefler**

* Geçmiş kullanıma dayalı geriye dönük bir ödül ile geçmiş dYdX kullanıcılarını ödüllendirmek.
* Geçmiş dYdX kullanıcılarını, dYdX v3 üzerinde işlem yapmaya teşvik etmek.

## Genel bakış

dYdX v3'ün başarısı, geçtiğimiz üç yıl boyunca dYdX v3 ve selefleri üzerinde işlem yapan binlerce topluluk üyesi sayesinde sağlanmıştır.

2**6 Temmuz 2021 tarihinde 00:00:00 UTC itibarıyla** alınması sona eren bir anlık görüntüye dayalı olarak tüm dYdX protokollerinin geçmiş kullanıcılarına (Amerika Birleşik Devletleri de dâhil olmak üzere ethDYDX'e izin verilmeyen bir yargı alanında yer alan kullanıcılar hariç) $ethDYDX tahsis edilmiştir. Bir kullanıcının tüm dYdX protokollerindeki geçmiş etkinliğini dikkate alan beş tahsis kademesi bulunuyordu.

$ethDYDX teslim alabilmek için, geçmiş kullanıcılar ilk 28 günlük dönem (Dönem 0) içinde [Katman 2 Sürekli Varlıklarda](https://trade.dydx.exchange) aşağıda belirtilen hakediş eşiklerine ulaşmalıdır:

![](../.gitbook/assets/1-retroactive-buckets.png)

Kullanıcılar Dönem 0'ın sonuna kadar hakediş eşiklerine ulaşabildiler. Kazanılmayan tüm ödüller kaybedildi ve otomatik olarak topluluk hazinesine dağıtıldı. Geriye Dönük Madencilik Ödülleri aracılığıyla ödül olarak verilen $ethDYDX token'ları, hiçbir süre tahdidi olmaksızın alınabilir ve ilk baştaki transfer kısıtlama süresi geçtikten sonra transfer edilebilir.

## **SSS**

### **Geriye dönük ödülleri kimler alabiliyordu?**

Katman 2 veya Katman 1 üzerindeki dYdX protokollerinde (sürekli, marj, spot) alım satım yapmış veya dYdX'in borç alma/arz havuzlarına verlık yatırmış olan geçmiş dYdX kullanıcıları, geriye dönük ödüller aracılığıyla $ethDYDX almaya hak kazanır.

Amerika Birleşik Devletleri'nde $ethDYDX ve dYdX v3 kullanımına ilişkin kısıtlamalar uyarınca, geriye dönük madencilik, Amerika Birleşik Devletleri veya diğer herhangi bir yasaklanmış yargı alanında ikamet eden, şirketi buralarda kurulmuş veya şirket merkezi buralarda bulunan kullanıcılara sunulmamaktadır. Gelecekteki bir airdrop üzerinde spekülasyon yapan bir bot etkinliği ile açıkça ilişkili gibi görünen tüm hesaplar da geriye dönük ödüllere dâhil edilmemiştir.

Tüm geriye dönük ödül tahsisleri kesindir ve değiştirilemez.



### Hakediş eşiğime ulaşamazsam ne olur?

Tahsis edilen tüm $ethDYDX token'larını alabilmek için, kullanıcılar dYdX v3 üzerindeki sürekli varlıkların alım satımında belirli hedef hacimlerine ulaşmalıdır.

Kazanılan geriye dönük ödüller hedef hacimle doğru orantılı olarak alınabilir. Örneğin bir kullanıcının dYdX v3 üzerindeki hakediş eşiği, alım satım hacminde 5.000 $ ise ancak kullanıcı dönem 0 boyunca yalnızca 2.500 $ tutarında alım satım yaparsa, kullanıcı tahsis edilen ödülün yalnızca %50'sini alabilecektir.

Dönem 0 sonunda alınmamış tüm $ethDYDX'ler kaybediliyor ve otomatik olarak topluluk hazinesine aktarılıyordu.

### Aldığım geriye dönük $ethDYDX ödüllerimi ne zaman çekebilir ve transfer edebilirim?

Geriye Dönük Madencilik Ödülleri aracılığıyla kazanılan $ethDYDX token'ları ilk baştaki transfer kısıtlama süresi tamamlandığında teslim alınabilir ve transfer edilebilir.

Dönem 0'ın sona ermesinden `8 gün` sonra, yaklaşık **8 Eylül 2021 günü 15:00:00 UTC itibarıyla** ilk baştaki transfer kısıtlamaları kaldırılmıştır ve Geriye Dönük Madencilik Ödülleri aracılığıyla kazanılan $ethDYDX token'ları talep edilebilir, çekilebilir, transfer edilebilir veya devredilebilir.
