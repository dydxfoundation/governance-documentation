---
description: Geriye Dönük Madencilik Ödülleri programına genel bakış.
---

# Geriye Dönük Madencilik Ödülleri

Amerika Birleşik Devletleri de dâhil olmak üzere DYDX'e izin verilmeyen bir yargı alanında yer alan kullanıcılar hariç, ilk token arzının (`75.000.000 DYDX`) `%7,5'i`, Protokolde belirli alım satım eşiklerini tamamlayan, herhangi bir dYdX protokolünü geçmiş kullanıcılarına dağıtılacaktır. Kazanılan token'ları alabilmek için, kullanıcıların dYdX'in Katman 2 Protokolü üzerinde alım satım yapmaları ve ilgili hakediş eşiklerine ulaşmaları gerekecektir.

**Hedefler**

* Geçmiş kullanıma dayalı geriye dönük bir ödül ile geçmiş dYdX kullanıcılarını ödüllendirmek.
* Geçmiş dYdX kullanıcılarını dYdX'in Katman 2 Protokolü üzerinde alım satım yapmaya teşvik etmek.

## Genel bakış

dYdX Katman 2 Protokolü'nün başarısı, son üç yıl içerisinde dYdX Katman 2 Protokolü ve selefleri üzerinde alım satım yapan binlerce topluluk üyesi sayesinde sağlanmıştır.

DYDX, **26 Temmuz 2021 tarihinde TSİ 03.00.00** itibarıyla alınması sona eren bir anlık görüntüye dayalı olarak tüm dYdX protokollerinin geçmiş kullanıcılarına (Amerika Birleşik Devletleri de dâhil olmak üzere DYDX'e izin verilmeyen bir yargı alanında yer alan kullanıcılar hariç) tahsis edilmiştir. Bir kullanıcının tüm dYdX protokollerindeki geçmiş etkinliğini dikkate alan beş tahsis kademesi vardır.

DYDX alabilmek için, geçmiş kullanıcılar ilk 28 günlük dönem (Dönem 0) içinde [Katman 2 Sürekli Varlıklarda](https://trade.dydx.exchange) aşağıda belirtilen hakediş eşiklerine ulaşmalıdır:

![](../.gitbook/assets/1-retroactive-buckets.png)

dYdX Katman 2 Protokolü üzerinde geçmişte gerçekleştirilmiş tüm hacimler kullanıcının hakediş eşiği hesaplamasına dâhil edilir. dYdX Vakfı her kullanıcının süregelen hacmini gösteremediği için, hakediş eşiği hesaplamanızın güncel durumunu yalnızca [trade.dydx.exchange/portfolio/rewards](https://trade.dydx.exchange/portfolio/rewards) adresinden görüntüleyebilirsiniz.

Kullanıcılar Dönem 0'ın sonuna kadar hakediş eşiklerine ulaşabilirler. Kazanılmamış tüm ödüller kaybedilecek ve otomatik olarak topluluk hazinesine aktarılacaktır. Geriye Dönük Madencilik Ödülleri aracılığıyla ödül olarak verilen DYDX token'ları, hiçbir süre tahdidi olmaksızın alınabilir ve ilk baştaki transfer kısıtlama süresi kaldırıldığında transfer edilebilir.

## **SSS**

### **Geriye dönük ödülleri kimler alabilir?**

Katman 2 veya Katman 1 üzerindeki dYdX protokollerinde (sürekli, marj, spot) alım satım yapmış veya dYdX'in borç alma/arz havuzlarına fon yatırmış geçmiş dYdX kullanıcıları, geriye dönük ödüller aracılığıyla DYDX almaya hak kazanır.

Amerika Birleşik Devletleri'nde DYDX ve dYdX Katman 2 Protokolünün kullanımına ilişkin kısıtlamalar uyarınca, geriye dönük madencilik Amerika Birleşik Devletleri veya diğer herhangi bir yasaklanmış yargı alanında ikamet eden, şirketi Amerika Birleşik Devletleri veya diğer herhangi bir yasaklanmış yargı alanında kurulmuş veya şirket merkezi Amerika Birleşik Devletleri veya diğer herhangi bir yasaklanmış yargı alanında bulunan kullanıcılara sunulmamaktadır. Gelecekteki bir airdrop üzerinde spekülasyon yapan bir bot etkinliği ile açıkça ilişkili gibi görünen tüm hesaplar da geriye dönük ödüllere dâhil edilmemiştir.

Tüm geriye dönük ödül tahsisleri kesindir ve değiştirilemez.

### Geriye dönük ödül programında ne kadar DYDX kazandım?

![Hakediş eşiğini ve durumunu görüntüleyin](../.gitbook/assets/1-retroactive-earn-view.png)

Geçmiş dYdX kullanıcıları, Geriye Dönük Madencilik kapsamındaki geçmiş etkinliklerini ve kademelerini [**trade.dydx.exchange/portfolio/rewards**](https://trade.dydx.exchange/portfolio/rewards) adresinde görüntüleyebilirler. DYDX kazanmak adına, kullanıcılar kriter eşiklerini karşılamak için [**trade.dydx.exchange**](https://trade.dydx.exchange/) adresindeki dYdX Katman 2 Protokolü üzerinde alım satım yapmalıdır.

### Hakediş eşiğime ulaşamazsam ne olur?

Tahsis edilen tüm DYDX token'larını alabilmek için, kullanıcılar dYdX Katman 2 Protokolü üzerindeki sürekli varlıkların alım satımında belirli hedef hacimlerine ulaşmalıdır.

Kazanılan geriye dönük ödüller hedef hacimle doğru orantılı olarak alınabilir. Örneğin bir kullanıcının dYdX Katman 2 Protokolü üzerindeki hakediş eşiği alım satım hacminde 5.000 $ ise ancak kullanıcı dönem 0 boyunca yalnızca 2.500 $ tutarında alım satım yaparsa, kullanıcı tahsis edilen ödülün yalnızca %50'sini alabilecektir.

Dönem 0 sonunda alınmamış tüm DYDX'ler kaybedilecek ve otomatik olarak topluluk hazinesine aktarılacaktır.

### Aldığım geriye dönük DYDX ödüllerimi ne zaman çekebilir ve transfer edebilirim?

Geriye Dönük Madencilik Ödülleri aracılığıyla kazanılan DYDX token'ları ilk baştaki transfer kısıtlama süresi kaldırıldığında talep edilebilir ve transfer edilebilir.

Dönem 0'ın sona ermesinden `8 gün` sonra, yaklaşık **8 Eylül 2021 günü TSİ saat 18.00.00 itibarıyla** ilk baştaki transfer kısıtlamaları kaldırılacak ve Geriye Dönük Madencilik Ödülleri aracılığıyla kazanılan DYDX token'ları talep edilebilecek, çekilebilecek, transfer edilebilecek veya devredilebilecektir.
