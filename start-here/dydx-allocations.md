---
description: DYDX token tahsisleri.Sürekli olarak yeni Sürekli Sözleşme  piyasaları piyasaya sürüyoruz
---

# Tahsisler

**Tahsisler**

Toplam `1.000.000.000 DYDX` çıkarılmış olup **3 Ağustos 2021 günü saat 18.00.00 (TSİ**) itibarıyla beş (5) yıl içerisinde bu token'lar erişilebilir hale gelecektir. İlk beş yıl zarfında DYDX'in toplam arzı aşağıdaki şekilde tahsis edilecektir:

* Aşağıdaki şekilde, topluluğa **%50,00** (`500.000.000 DYDX`):
  * **%25,00** (`250.000.000 DYDX`), dYdX Katman 2 Protokolü üzerinde alım satım yapan kullanıcılara, ödenen ücretlere göre ([**Alım Satım Ödülleri**](../rewards/trading-rewards.md)). [DIP 16](https://github.com/dydxfoundation/dip/blob/master/content/dips/DIP-16.md)'da, dYdX topluluğu alım satım ödüllerinin %25 oranında düşürülmesi yönünde [oy kullandı](https://dydx.community/dashboard/proposal/8). Sonuç olarak, Dönem 15'te belirli bir dönem için dağıtılan alım satım ödülleri 3.835.616 DYDX'ten 2.876.712 DYDX'e düşürülmüştür. Bakiye 958.904 DYDX, Ödül Hazinesinde tahakkuk edecek ve dYdX topluluğu tarafından bir [yönetişim oylaması](https://docs.dydx.community/dydx-governance/voting-and-governance/governance-parameters) ile kullanılabilecektir,
  * dYdX Katman 2 Protokolü üzerinde belirli alım satım eşiklerini tamamlayan geçmiş kullanıcılara **%7,50** (`75.000.000 DYDX`) ([**Geriye Dönük Madencilik Ödülleri**](../rewards/retroactive-mining-rewards.md)),
  * Çalışma süresi (uptime), iki taraflı derinlik (two-sided depth), alış satış farkları (bid-ask spreads) ve desteklenen piyasaların sayısının bir kombinasyonunu ödüllendiren bir formüle dayalı olarak likidite sağlayıcılara **%7,50** (`75.000.000 DYDX`) ([**Likidite Sağlayıcı Ödülleri**](../rewards/liquidity-provider-rewards.md)),
  * Bir topluluk hazinesine ([**Hazine**](community-treasury.md)) **%5,00** (`50.000.000 DYDX`),
  * Bir likidite staking havuzunda ([**Likidite Modülü**](../staking-pools/liquidity-staking-pool.md)) USDC stake eden kullanıcılara **%2,50** (`25.000.000 DYDX`). [DIP 14](https://github.com/dydxfoundation/dip/blob/master/content/dips/DIP-14.md)'te, dYdX topluluğu USDC staking ile ilgili ödülleri 0'a ayarlamak yönünde [oy kullandı](https://dydx.community/dashboard/proposal/7). Daha önce USDC stake edenlere dağıtılmış 383.562 DYDX, Ödül Hazinesinde tahakkuk edecek ve dYdX topluluğu tarafından bir [yönetişim oylaması](https://docs.dydx.community/dydx-governance/voting-and-governance/governance-parameters) ile kullanılabilecektir.
  * Bir güvenlik staking havuzunda ([**Güvenlik Modülü**](../staking-pools/safety-staking-pool.md)) DYDX stake eden kullanıcılara **%2,50** (`25.000.000 DYDX`). [DIP 17](https://github.com/dydxfoundation/dip/blob/master/content/dips/DIP-17.md)'de dYdX topluluğu, staking DYDX ile ilgili ödülleri 0'a ayarlamak yönünde [oy kullandı](https://dydx.community/dashboard/proposal/9). Daha önce DYDX stake edenlere dağıtılmış 383.562 DYDX, Ödül Hazinesi'nde tahakkuk edecek ve dYdX topluluğu tarafından [yönetişim oylamasıyla](https://docs.dydx.community/dydx-governance/voting-and-governance/governance-parameters) kullanılabilecektir,
* Geçmiş yatırımcılara **%27,73** (`277.295.070 DYDX`),
* dYdX Trading veya dYdX Vakfı'nın kurucuları, çalışanları, müşavirleri ve danışmanlarına **%15,27** (`152.704.930 DYDX`); ayrıca
* dYdX Trading veya dYdX Vakfı'nın gelecekteki çalışanları ve danışmanlarına **%7,00** (`70.000.000 DYDX`).

![](../.gitbook/assets/1-dydx-allocations-initial-5-years.png)

Lansmandan beş yıl sonra başlamak üzere, topluluğun Protokol'ün gelişimini ve büyümesini sürdürmeye yetecek kaynaklara sahip olmasını sağlamak amacıyla yönetişim tarafından yıllık `%2` oranında bir maksimum sürekli enflasyon oranı uygulanabilir. Enflasyon bir yönetişim teklifi aracılığıyla uygulamaya konmalı ve üst sınırı yıllık `%2` olmalıdır.

![](../.gitbook/assets/1-allocation-10-years-inflation.png)

Her ne kadar topluluk tahsisi yukarıda belirtilen şekilde tespit edilmiş olsa da DYDX sahipleri topluluk tahsisinin ileride nasıl kullanılacağı konusunda yönetişim yoluyla tam kontrol sahibidir.

## **SSS**

### DYDX dağıtımı değişebilir mi?

Evet, dYdX topluluğu [lansmandaki tüm ödül ve havuzları](../voting-and-governance/governance-parameters.md) değiştirebilir. Şimdiye kadar, dYdX topluluğu, alım-satım işlemi ödüllerinin %25 azaltılması, USDC staking için ödülün 0 olarak belirlenmesi ve DYDX staking için ödülün 0 olarak belirlenmesi yönünde oy kullandı.

[DIP 16](https://github.com/dydxfoundation/dip/blob/master/content/dips/DIP-16.md)'da, dYdX topluluğu alım satım ödüllerinin %25 oranında düşürülmesi yönünde [oy kullandı](https://dydx.community/dashboard/proposal/8). Sonuç olarak, Dönem 15'te belirli bir dönem için dağıtılan alım satım ödülleri 3.835.616 DYDX'ten 2.876.712 DYDX'e düşürülmüştür. Bakiye 958.904 DYDX, Ödül Hazinesinde tahakkuk edecek ve dYdX topluluğu tarafından bir [yönetişim oylaması](https://docs.dydx.community/dydx-governance/voting-and-governance/governance-parameters) ile kullanılabilecektir.\
\
 [DIP 14'te,](https://github.com/dydxfoundation/dip/blob/master/content/dips/DIP-14.md) dYdX topluluğu USDC staking ile ilgili ödülleri 0'a ayarlamak yönünde [oy kullandı](https://dydx.community/dashboard/proposal/7). Daha önce USDC stake edenlere dağıtılmış 383.562 DYDX, Ödül Hazinesinde tahakkuk edecek ve dYdX topluluğu tarafından bir [yönetişim oylaması](https://docs.dydx.community/dydx-governance/voting-and-governance/governance-parameters) ile kullanılabilecektir.

[DIP 17](https://github.com/dydxfoundation/dip/blob/master/content/dips/DIP-17.md)'de dYdX topluluğu, staking DYDX ile ilgili ödülleri 0'a ayarlamak yönünde [oy kullandı](https://dydx.community/dashboard/proposal/9). Daha önce DYDX stake edenlere dağıtılmış 383.562 DYDX, Ödül Hazinesi'nde tahakkuk edecek ve dYdX topluluğu tarafından [yönetişim oylamasıyla](https://docs.dydx.community/dydx-governance/voting-and-governance/governance-parameters) kullanılabilecektir

### **Yeni DYDX token'ları çıkarılabilir mi?**

Lansmandan beş yıl sonra başlamak üzere, topluluğun dYdX Katman 2 Protokolü'ne katkıda bulunmaya devam edebilecek kaynaklara sahip olmasını sağlamak amacıyla yıllık `%2` oranında bir maksimum sürekli enflasyon oranı kullanılabilir.

**14 Temmuz 2026 günü saat 18.00.00'den (TSİ)** itibaren, dYdX yönetişimi yıllık `%2` oranındaki maksimum enflasyon oranına kadar her bir token çıkarma işleminde basılacak maksimum yeni token arzına karar verebilir. Her 365 günlük süre içinde yalnızca bir kez token basma işlemi yapılabilir. Yeni çıkarılan tüm token'lar yönetişim tarafından tahsis edilecek ve hemen elde edilecektir. Bunun ardından bu yeni çıkarılan token'lar belirtilen herhangi bir adrese gönderilebilir.

### **Yatırımcılar, mevcut ve gelecekteki çalışanlar ve danışmanlara tahsis edilen DYDX'lerin kilitlenme süreci nasıldır?**

dYdX Trading ve dYdX Vakfı'nın hisse sahipleri, müdürleri, memurları, çalışanları ve danışmanlarına DYDX tahsis edilecektir. Bu taraflara dağıtılan tüm DYDX'ler, zincir dışı sözleşme hükümlerine ve aşağıda belirtilen şekilde bir zorunlu kilitlenme sürecine tabi olacaktır:

* Lansmandan 18 ay sonra DYDX bakiyelerinin %30'unun kilidi açılacaktır;
* 19. aydan 24. aya kadar %40'ının kilidi eşit bir oranda açılacaktır;
* 25. aydan 36. aya kadar %20'sinin kilidi eşit bir oranda açılacaktır;
* 37. aydan 48. aya kadar %10'unun kilidi eşit bir oranda açılacaktır.

Tüm çalışanlar ve danışmanlar ayrıca DYDX üzerindeki haklarını kaybetmelerine neden olabilecek çeşitli vesting takvimlerine de tabi olacaktır. Bir çalışanın veya danışmanın DYDX alması Protokol'e ilişkin hizmetler veya Protokol'e fayda sağlayabilecek diğer hizmetlere dayalı değildir ve gelecekte de olmayacaktır. Bunun yerine, çalışanlar ve danışmanlar yalnızca dYdX Trading'e, dYdX Vakfı'na veya başka bir tarafa fayda sağlayan hizmetler için DYDX alabilir.

DYDX'lerin tabi olduğu herhangi bir kilitlenme sürecine bakılmaksızın, dYdX Trading'in veya dYdX Vakfı'nın yatırımcıları ve önceki çalışanları veya danışmanları teklif vermek, oy verme yetkisini devretmek ve Protokol'e ilişkin tekliflerde oy vermek için DYDX kullanabilir. dYdX Trading'in veya dYdX Vakfı'nın mevcut çalışanları ve danışmanları, ilk başta hiçbir teklif veremeyecek ve hiçbir oylamaya katılamayacaktır ancak gelecekte bunu yapmaları mümkün olabilir. dYdX Trading'in veya dYdX Vakfı'nın mevcut çalışanları ve danışmanları oylama sonuçlarını etkilemeye çalışmadan oy verme yetkilerini devredebilir.

Tüm yatırımcıların dYdX Vakfı ile yapılan sözleşmelerin hükümleriyle getirilen transfer kısıtlamalarına uyması gerekmektedir. dYdX Vakfı, bu kısıtlamayı ihlal eden herhangi bir transferin yapılıp yapılmadığını belirlemek için cüzdan adreslerini izlemektedir.

Her ne kadar yatırımcıların DYDX'lerini Güvenlik Modülünde stake etmesine teknik ve yasal olarak izin veriliyor olsa da bir Eksi Bakiyeye Düşme ve DYDX'te slashing (iptal) yaşanması durumunda yatırımcılar da herkes gibi slashing sürecine maruz kalır. Bu durumda, yükümlülüklerini yerine getirmemiş olurlar. Herkesin aynı pozisyonda olması için, yatırımcıların slashing sonucunda transfer edilen tüm token'ları tekrar satın alması gerekecektir. Bu nedenle, tüm yatırımcılardan staking'den kaçınmalarını ve şu anda Güvenlik Modülü'nde stake edilen tüm fonları çekme talebinde bulunmalarını rica ediyoruz.

dYdX Vakfı, bu gerekliliklere uymayan yatırımcılara karşı yasal işlem başlatma amacında olduğunu ifade etmiştir.

## DYDX'in likit arz eğrisi nedir?

Dönem 0'ın sona ermesinden `8 gün` sonra, 8 Eylül 2021 tarihinde, token üzerindeki ilk baştaki transfer kısıtlamaları kaldırılacak ve DYDX arzının yaklaşık %8,11'i likit hale gelecektir.

Aşağıdaki grafikte, zaman içerisindeki toplam likit arz gösterilmektedir:

![](../.gitbook/assets/1-liquid-supply-schedule.png)
